{
  "aboutUsText": "BEST; 1989 yılında kurulan ve kurulduğu yıldan beri büyüyen, gelişen ve geliştiren teknoloji öğrencileri oluşumlu bir topluluktur. Kâr amacı gütmeyen ve apolitik bir kuruluş olan BEST, 33 farklı ülkede ve 92 farklı üniversitede faaliyetlerini gerçekleştirmektedir. Yaptıkları çalışmalarla öğrencilere uluslararası ortamda ekip çalışması,tamamlayıcı eğitimler ve birçok seyahat fırsatı sunmaktadır. Yerel gruplardan biri olan BEST İzmir, 2008’den beri Ege Üniversitesinde faaliyetlerini gerçekleştirmektedir. Eğitim, mühendislik yarışmaları ve akademik kurslar gibi alanlarda faaliyetler gerçekleştirerek öğrencilerin kendilerini geliştirmelerine olanak tanır. Öğrencileri geliştirmenin ve mezun olduktan sonraki hayata hazırlamanın yanı sıra; eğlenceli ve arkadaşça yanıyla üyelerinin, samimi ve neşeli bir ortamda, bir arada olmalarını sağlar. Vizyonumuz; bünyemizdeki tüm üyelerin tam potansiyellerine ulaşması, farklı kültürlerin ve toplumların öğrenilmesi ve tanınmasıdır. Misyonumuz; bünyemizdeki öğrencilerin uluslararası düşünme biçimini geliştirmesidir. BEST, yeni kültürlerle çalışma konusunda öğrencilerin esneklik sağlamasını ve bu şekilde yeni fikirlere açık hale gelmelerini amaçlar. Sunduğu imkanlarla, arkadaşça ve eğlenceli yapısıyla, üyelerine kattığı özgüven ve pek çok bilgiyle birlikte öğrencilerin aktif olarak rol alabildikleri bir topluluk olan BEST İzmir; gelişmeye ve geliştirmeye yönelik vizyon ve misyonuyla, çeşitli düşüncelere sahip bireyleri sektöre kazandırmaya devam etmektedir."
}
